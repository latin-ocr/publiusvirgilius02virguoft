14 DISQUISI'I'IO I

quod ipsum Homerus aut vidit aut sensit, cum ex
toto belli Troiani decursu unum heroem, unum
sactum, selegit„ ideoque infinitis aliis rebus ex
istius belli historia ad exornandum et amplifican-
dum argumentum recte uti potuit. Hoc uno suo
iudicio plurima praeclara carminis sui praesidia et
uberrimos fructus tulit Maro, Non novus et igno—
tus est lectoribus rerum priscarum notitia aliqua
imbutis heros, cuius sata ille exponit, nec Troia·
norum nomen ac fortuna tam obscura, quin ab
initio statim miseratione afficiamur et virtutis admi-
ratione. Deorum autem interventus, Iunonis et
Veneris irae et studia, ac partes iis tribuendae,
egregie erant iam ab Homero definitae. Quando
itaque primo statim Aeneidis ingressu Iunonis me-
mor ira, irarumque caussae, saevique dolores me-
morantur: odia Iunonia ex Homero statim succur-
runt legenti et iam ab initio gravem de Aeneae for-
tuna sollicitudinem iniiciunt*).

VIII. Poetae sollertiam et acumen etiam in hoc
spectari volo , quod non modo ex nobilissima *anti-
quitatis parte, qualis rerum Troicarum est, verum
etiam ex eo temporum articulo Aeneidis argumen-
tum ‹luxit‚ qui intra paucorum annorum decursum
ingentem vim illustrium facinorum ac memorabi-
lium casuum conversionesque rerum mirabiles
cum Graeciae et Asiae tum Italiae comprehendit.
Nam exciso Ilio dici vix potest, quantopere ubique
turbatum sit. Victi victoresque ad novas sedes
quaerendas per totum terrarum orbem dispersi
vagal›antur**), et versus occidentem maxime, qui
tam parum adhuc Graecis notus erat, ut Circes in-
sulam (Circeios Latii) pro extremis occidentis fini-
bus habere, et ad hacc loca, tamquam incognita et

‘) Cous. Excurs. 1* ad lib. l.

⁰) Egregius est cani in rein Strabonis locus lib. [gp. 48 Β,
ct lib. ΙΙΙ, 1». 150 A.

