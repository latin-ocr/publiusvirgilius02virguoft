EXCURSUS 1*

De ministerio deornm, inprimis Iunonis, in Aeneide.

l, 4. V ι’ superum, saevae memorem lunonis ob iram. Cum
omnino exordium hoc multo cum iudicio et verbis significan—
tibus elaboratum sit: quippe quod onmia, quae in actione hac
epica potiora sunt, complectatur3 quo ipso Virgilius Homeri
simplicitatem arte superavit, qui hoc unum narrare se velle
profitetur, quomodo ob simultatem, quae inter Achillem et
Agamemnonem intercesserat, magna Achivorum strages facta
sit; tum hie versus statim ab initio expectationem facit mini—
sterii deorum, inprimisque pericula et labores ex odiis Iunonis
minatur;,discrimina enim, quae quis a diis obiecta adit, tanto
graviora esse probabile fit, facitque adeo ea res ad notionem
magnitudinis. Cum de re ipsa alio iam loco actum sit universe
(Disquis. Ι, de Carm. epico S. Vll, s. IX), agedum exponamus
uno loco, quomodo Virgilius in toto carminis sui tenore in-
vento hoc usus sit. Intelligemus scilicet, verum esse quod illo
loco dictum est, valde diversam illam rationem esse ab ea,
quam Homerus sequutus est, hic enim afflatu divino abreptus
omnia cum fide narrat, tanquam is qui sibi persuasit, ea ita
gesta esse ; in Marone vero studium fingendi ea, quae aliis per—
suadere cupiat, subtile acumen, et mira sagacitas in rebus Ro-
manis cum Troianis consociandis eminet.

Primo quidem Iuno, cum iam alias satis graves irarum
in Troianos caussas haberet (lib. I, 23—28), nunc multo ma-
iore eos odio persequitur, quod Carthagini suae metuit5 quan-
doquidem resciverat, ex Troianis populum exoriturum esse, a
quo aliquando Carthago delenda esset (I, 12—23). Illa igitur,
ut ab Italia, destinata Aeneae a fatis sede, Troianos arceret,
nihil intentatum relinquit. Etiam tum, cum a Sicilia solve-
rant, tempestate Aeoli ope mota eos a cursu in Italiam deiiclt3
ita Carthaginiensium littori admotae, tempestate a Neptuno se-

14*

