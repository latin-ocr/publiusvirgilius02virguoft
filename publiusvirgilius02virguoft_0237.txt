ADLIBRUMI 229

genti nomen dedit ‚ armaque fixit Tro'ia; nnnc placida conpo-
stus paee quiescit.

Fuit Antenor inter eos , in quorum rebus ornandis ii maxime
scriptores laborarunt, qui narrationes Homericas novis commen-
tis de suo onerarunt, non aliter ac si delectatio a mere fabulosis
et temere effusis figmentis proficisceretur. Scilicet non tenebant,
narrationes illas Homerieas fide maiorum, fama antiqua, acceptas
ex antiqui quidem sermonis indole et formulis, opinionibus homi-
num, motaeque mentis impetu, poeticoque ornatu, adscititios
colores traxisse, mox multis modis et multis de caussis, in
in carminibus cyclicorum, lyricorum et tragicorum esse variatas.
At illi homines laudem quaerebant ex eo, quod reS, quas Home-
rus seu summatim exposuerat , seu strictim percurrerat, in histo-
rias, copiose et ordine omnibus, quae inciderant, enarratis, con—
vertebant aut clarorum heroum nominibus sacta et sata commen-
titia assignabant: quorum nihil, interdum ne vestigium quidem,
in antiquioribus extaret, alia ex Cypriis carminibus aut e Lescheo
aliisque poetis cyclicis arripuere, saltem ex rivulis inde ductis
hausere. De Antenore perpauca ab Homero memorata sunt. Cla-
rior est eius uxor, Theano, Hecubae e Cisseo soror, Minervae
sacerdos (v. Iliad. ζ, 297 sqq.), nec non filii, passim in pugnam
prodeuntes, ipse inter seniores, qui prudentia alios antecellebant:
Iliad. γ, 148. idem suadet, ut Helena reddatur, η, 347 sqq. et
Ulyssem cum Menelao, antequam arma sumta erant, ad res repe—
tendas Troiam missum hospitio exceperat: Iliad. y, 205 sqq. Ita-
que Troia· capta a Menelao servatur cum sobole. cf. Tryphiod.
653 sq. Hoc tamquam fundo superstruxere fabulatores illi, e
quibus Pseudodictys et Pseudodares adhuc superstites sunt, alia,
v. c. de Antenore a Laomedonte Delphos misso (Serv. ad Aen. II,
318), de legatione ad Achivos sub extrema urbis sata (Tzetz.
Posthom. 607 sq.), inprimis vero plurima de proditione urbis ab
eo et a filiis facta. cf. Serv. ad v. 242. Praeiverant tamen alii
antiquioreS, ut Lycophr. 340 sqq, nec dubito in his unum ex
cyclicis poetis fuisse. Proditionis ab Antenore sactae auctoritatem
iam olim Polygnotus agnoverat in tabula sua ap. Pausan. X, 27.
pag. 865. Sophoclis fuere Ἀυτηνορίδαι. Strabo XIII, p. 905 B.
memorat pantherae pellem Antemnis foribus iniectam, ut tuta esset
domus ab Achivorum iniuriis3 id quod sactum in gratiam hospitii
pristini ap. Quintum XIII, 293 sqq. Putabam Strabonem id ex
ea fabula petiisse. Verba sunt, Σοφοκλῆς γοῦν ἕν τῇ ἁλώσει τοῦ
Ἰλίου παρδαλέαν φησὶ πρὸ τῆς θύρας τοῦ Ἀντήνορος προτεθῆναι
σύμβολον τοῦ ἀπόρθητον ἔαθῆναι τήν οἰκίαν. Enimvero versum
ex Aiace Locrensi· recitat Schol. Aristoph. ad Aves 934-κατα-
στίκτου κυνός ‹moi-029 Λίβυσσα, παρδαληφὸρον δέρας. Alludit ellim
ad ea verba Comicus. Versum quoque memorat Suidas ex Scho-
lio, et Pollux VH, 70. Iterum de eo fragmento mentio [iet ins.

