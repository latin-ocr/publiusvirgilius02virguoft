1036 EXCURSUS XIV

EXCURSUS XIV

Futurarum rernm praedictiones in epico carmine.

VI, 752 sqq. Ita fere hominum ingenium fert, ut futurarum
rerum obscuritate multo magis moveantur, quam praesentis status
perspicacitate et evidentia3 uti ea, quae praeter naturae morem
fiunt, vulgus hominum multo magis percellunt, quam quae ex
praeclaro naturae ordine procedunt, qui tamen animis nostris mul-
to clariores ac potentiores admirandae et adorandae divinae natu-
rae ac providentiae caussas suppeditare poterat ac debebat. Sed
caecutire malumus in incertis quam in certis perspiciendis acquie-
scere. Itaque poetae, qui humanae naturae morem et indolem in
suos usus trahunt, rem viderunt esse accommodatissimam ad ani-
mos tenendos et delectandos, ut ex rerum gestarum memoria ea,
quae argumenti epici tempore essent seriora, per vaticinii modum
intexerent3 quo artificio ipsi tragici copias dramaticas amplificare
non dedignati sunt. Ut enim taceam umbras evocatas, vatumque
effata, vel oracula, quae passim in tragicis occurrunt, Aeschyli·
Prometheus vinctus Ius fata diserto et ornato vaticinio exponit3
sata vero Troiae resque post Troiam expugnatam doctissimo dra-
mate Lycophronis Cassandra 3 maiore utique cum vi, quam si eae—
dem res iam gestae et ad eventum perductae narratae essent. Sed
epicae narrationi variandae et locupletandae talis vaticinii exposi-
tio inprimis accommodata sit necesse est, cum ex futurarum re·-
rum praedictione tantum voluptatis cum admiratione capiant mor-
tales. Quo magis tale episodium optandum suit Virgilio, cuius
tota Aeneis ex oraculis, somniis , et vaticiniis pendet.

Praedicendi autem res suturas modi non adeo multi sunt3
nec enim, nisi a vatibus, aut a viso seu vigilantibus seu somniam-
ίίὒιιε, modo a daemonibus seu geniis, modo magicis hominum arti>-
has, obiecto, aut ab ipsa divina natura, proficisci posse videtur
ulla suturarum rerum praedictio. Nullum ex his genus est, quod
intactum a poetis relictum sit. Omnium primus Ilomerus evocan-
dis Tiresiae Manibus Ulyssis reditum et sata declaravit. Phinei va-
ticinio rerum successum Algonauticorum scriptores exponunt
omnes. Quam insigne Maronis inventum sit, recensu animarum
in corpora transiturarum substituto, mox videbimus, Homericam
Manium evocationem retinere maluit Silius XIII, 400 sqq„ qui ta-
men idern Iovem Veneri suturam Romanorum fortunam interpre-
tantem inducit lib. III, 570 sqq. (Virgilii fere exemplo Aen. Ι> 257
sqq.) Manibus Tiresiae evocatis utitur Statius in Theb. IV, 406
sqq. Lucanas sagae Thessalae veneficio, in membra revocato spi-
ritu cadaver animat et pugnae Pharsalicae eventum praenuntiat

lib. VI, 750 sqq.

 

