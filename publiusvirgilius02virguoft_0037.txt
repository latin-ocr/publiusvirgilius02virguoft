DE CARMINE EPICO leGfl.. 29

In eandem tamen opinionem iam ante. Spen—
cium inciderat vir doctus inter Francogallos*), qui
inprimis similitudinem inter Aeneae et Augusti
personam et fortunam diserte persequitur. Inge-
niose eum ludere non neges; et convenit ei cum
multis aliis doctis viriS, qui opinantur, Augustum
sub Aeneae persona esse adumbratum; eo spe-
ctare virtutes Aeneae a poeta tributas3 eo referunt
multa alia. Videas nonnullos tam egregie sibi pla-
cere in hoc invento, ut undique conquirant et ve-
nentur ea, quae ad Augustum accommodari pos-
sint. Sic oris dignitas (lib. I, 589 Os humerosque
deo s.) cum assentatione in Augustum memorata
est**). Ignoscenda haec putem alicui ex media
assentatorum turba, qui Aeneide lecta unam vel
alteram Aeneae laudem ad Augustum traheret ut
Principi palparet. Sed, ut Maro tam dissimiles
personas, fortunaS, virtutes et facta ac res gestas
inter se comparare voluerit, mihi quidem, si eius
iudicium et elegantiam recte teneo, parum prolia-
bile videtur. Sapientior erat poeta et rei poeticae
intelligentior, quam ut talem cogitationem in ani-
mum admitteret. Nam, praeterquam quod Aeneae
characterem non invenit, sed al] aliis iam traditum
accepit, circumspiciendae erant a poeta virtutes
Aeneae eiusmodi, quae in epico argumento vim et
splendorem haberent, et factorum, quae enarran-
da erant, caussas idoneas suppeditarent. Quod si
ille studium suum ponere voluisset maxime ln hoc,
ut Aeneas Augusto assimularetur, quam multa et
quam parum consentanea epicae narrationi, argu-

 

*) L’ Abbe'· salty, Discours sur la Fable <le l ³ Eneide. HIe'm.
cle Liltercct. To. XIX, p. 345.

**) Plura huius generis v. c. apud lorlinnm, elegantia haud

minore quain doctrina imbutum virum, Diss. VI, p- 248 et apud
alios reperiaS.

